# FDND Contact Microsite 

Je bestudeert een uitgewerkte opdracht voor een opdrachtgever en bekijkt de briefing / debriefing in de analysefase van de Development Life Cycle. 

## Context

Deze leertaak hoort bij sprint 2 "The Client". Dit is een voorbeeld taak en wordt behandeld tijdens de workshop. Je kunt deze repository gebruiken om de onderwerpen nog eens rustig na te lezen.

## Briefing

FDND.nl maakt gebruik van verschillende microsites zoals studieinformatie, programma, SKC, partners en leertaken. 
 
Voor (nieuwe) studenten, colllega's en opdrachtgevers heeft FDND een  microsite nodig met daarop alle contactgegevens. Op de site komen contactgegevens zoals een email-adres en telefoonnummer, maar ook een routebeschrijving. De microsite moet responsive worden zodat bezoekers op een desktop computer eenvoudig de contactgegevens kunnen opzoeken, en bezoekers die willlen langskomen moeten de microsite kunnen gebruiken als routebeschrijving op hun mobiel.


## Doel van deze opdracht

Ontwerp en maak een opdracht voor een bedrijf en presenteer het resultaat

## Werkwijze
*De werkwijze volgt de fasering van de Development Life Cycle.*

Deze opdracht gaat over de [analysefase](#analyseren) en de [ontwerpfase](#ontwerpen) van de DLC. Waar moet je op letten als je een briefing krijgt van een opdrachtgever en waar moet een debrbiefing uit bestaan? En hoe start je vervolgens je project op, welke stappen doorloop je voor een goede gestructureerde werkwijze?

### Analyseren
In de analysefase inventariseer je wat er moet gebeuren om een taak uit te voeren en formuleer je een aantal uitgangspunten waar je ontwerp aan moet voldoen.

#### Het briefingproces van een opdracht. 

Voordat je naar de briefing van de opdrachtgever gaat bereid je je voor op het gesprek zodat je weet welke vragen je moet stellen. Na de briefing stuur je de opdrachtgever een debriefing waarin je in eigen woorden opschrijft wat jij denkt dat de opdracht inhoudt. 

Het briefingproces bestaat uit twee delen:
 - Briefing van de opdrachtgever
 - Debriefing, ofwel de terugkoppeling dat je alles goed begrepen heeft.

De debriefing is noodzakelijk voor:
- De opdrachtgever om na te gaan, of duidelijk is overgekomen, wat hij voor ogen had
- Voor jou om te controleren of je alles goed heeft begrepen en geconcretiseerd.

In een debriefing komen deze zaken aan bod:
1. Contactgegevens
2. Achtergrondinformatie
3. Opdrachtomschrijving
4. Aanleiding
5. Doelstelling
6. Oplevering
7. Randvoorwaarden
8. Gebruikers van het eindresultaat
9. Relatie met andere projecten


<details>
<summary>Aanpak</summary>

 1. Maak  een _mindmap_ voor de debriefing, vul zoveel mogelijk informatie in die je al weet of kan opzoeken. 
 2. Maak een lijst met vragen van de dingen die je nog niet weet, neem dit mee naar de briefing van de opdrachtgever.
 3. Tijdens en na de briefing met de opdrachtgever maak je de _mindmap_ af. 
 4. Schrijf daarna de debriefing met alle informatie en stuur het op naar de opdrachtgever.

#### Materiaal analysefase

 Over briefing / debriefing
 - [Checklist voor de ultieme debriefing – in 11 stappen naar resultaat](https://www.frankwatching.com/archive/2020/09/10/ultieme-debriefing-checklist-11-stappen/)
 - [Hoe stel je een goede briefing en debriefing (onderzoeksomschrijving en terugkoppeling daarop) op?]()
 - Voorbeeld van een Mindmap voor een debriefing:
   <img width="1077" alt="image" src="https://user-images.githubusercontent.com/1391509/134825307-400aaa62-df4e-41b2-971a-03cee2886a7c.png">

</details>


### Ontwerpen
Bij de start van de ontwerpfase weet je wat het doel en de oplevering van je project zijn. 
In de ontwerpfase neem je ontwerpbeslissingen en zorg je dat je precies weet wat je moet gaan bouwen.
Dit is een belangrijk moment in het project. 
Voor veel opdrachtgevers geldt dat ze nu pas duidelijk krijgen hoe het resultaat eruit zal zien. 
En dat is een moment waarop veel opdrachtgevers veel duidelijker kunnen aangeven wat ze wel en niet willen.


#### Wireflow tekenen
In de ontwerpfase kun je verschillende modeleringstechnieken gebruiken om er achter te komen wat je precies gaat maken. Een Flowchart, een Wireflow en een Prototype. 
![image](https://user-images.githubusercontent.com/1391509/135461815-66771251-a43a-4bac-b641-a389e102ed3d.png)

Een **Flowchart**, een stroomdiagram of stroomschema, is een schematische voorstelling van een proces. Het wordt over het algemeen gebruikt om een proces makkelijker te visualiseren, of om fouten in het proces te kunnen vinden.

Een **Wireflow** bestaat uit een reeks Wireframes die een flow weergeven. Een wireflow gebruik je om tev erkennen, om ideeën uit te werken en als visuele ondersteuning bij het presenteren van je concept.

Een **Prototype** is een gedetailleerde uitwerking van een concept. Dit kan bijvoorbeeld in prototype software zoals Figma. Met een protoype krijg je al een heel goed idee hoe het concept eruit komt te zien en wat er gebeurt als er op een menu-item of button wordt geklikt. 

<details>
<summary>Aanpak een Wireflow tekenen</summary>

 1. Schrijf de belangrijkste punten uit jouw debriefing op.
 2. Zoek naar inspirerende voorbeelden, m.b.t. jouw opdracht, en plaats deze ook op het Mirobord.
 3. Schets verschillende ideeën voor je concept als Wireframes.
 4. Presenteer de ideeën in groepjes aan elkaar en geef elkaar feedback (tips en tops).
 5. Schets twee nieuwe versies van de twee beste schetsen en verwerk de feedback die je hebt gekregen.

#### Materiaal Wireflow tekenen

Ontwerpschetsen
 - [Prototypes vs Wireframes in UX Projects](https://www.youtube.com/watch?v=miVcrftnhzM)
 - [How to Draw a Wireframe (Even if You Can’t Draw)](https://www.nngroup.com/articles/draw-wireframe-even-if-you-cant-draw/)
 - [Wireflows: A UX Deliverable for Workflows and Apps]()

</details>


#### Breakdown-schets maken
Als je ongeveer weet wat je gaat maken en hoe het er uit komt te zien kun je bedenken hoe je dit in code gaat maken. Dat noemen we een _Breakdown-schets_.
In een Breakdown-schets maak je aantekeningen op je Wireferames of Wireflows met de HTML, CSS en JS. Dit geeft je handvaten hoe je de opdracht kan bouwen, bijvoorbeeld hoe de structuur in HTML eruit komt te zien en wat voor CSS je nodig hebt voor de layout of voor de verschillende componenten. Hierdoor kom je er ook achter wat je al weet en wat je nog niet weet. 

![image](https://user-images.githubusercontent.com/1391509/135466688-43ea7c13-5823-431f-a6a9-671a33a7bc45.png)


<details>
<summary>Aanpak een Breakdown-schets maken</summary>

 1. Werk in duo's, overleg samen hoe je een Wireframe in code zou kunnen maken. Gebruik drie kleuren voor aantekeningen over HTML, CSS en/of JS. 
 2. Bedenk eerst hoe je de basis-structuur van de Wireframes in HTML kan maken, wat wordt de ```<header>```, ```<nav``` en wat komt in de ```<main>```? Gebruik hier de _content sectioning_ HTML elementen voor. 
 3. Ga dan bedenken hoe je de layout in CSS kan maken. Gebruik je de Grid-layout voor de ```<main>``` met 2 of 3 kolommen? Of positioning?
 4. Kijk dan naar de verschillende onderdelen van je website en bedenk hoe je die in HTML zou kunnen maken, zoals de navigatie, een lijst artikelen of nieuwsberichten, of een formulier met input elementen en labels. Gebruik hier de _Text content elements_ , _Image and multimedia elements_ , _forms_ en _Interactive elements_. 
 5. Dan bedenk je hoe je de onderdelen van je website CSS zou kunnen maken. Flexbox voor de navigatie of het formulier? Bos-shadows of border-radius?
 5. Daarna kun je ook nog bedenken hoe je de interactieve elementen op de pagina met JS en CSS zou kunnen maken. 
 6. Tot slot kun je in je Breakdown-schets noteren welke techniek je al beheerst en welke techniek nog nieuw voor je is. Dan weet je meteen waar je meer of minder tijd aan moet besteden als je gaat bouwen. 

 
#### Materiaal breakdown-schets maken

 Breakdown HTML elementen
 - [HTML elementen voor _content sectioning_ op MDN](https://developer.mozilla.org/en-US/docs/Web/HTML/Element#content_sectioning)
 - [Text content elements in HTML op MDN](https://developer.mozilla.org/en-US/docs/Web/HTML/Element#forms)
 - [Image and multimedia elements in HTML op MDN](https://developer.mozilla.org/en-US/docs/Web/HTML/Element#forms)
 - [Form elements in HTML op MDN](https://developer.mozilla.org/en-US/docs/Web/HTML/Element#forms)
 - [Interactive elements in HTML op MDN](https://developer.mozilla.org/en-US/docs/Web/HTML/Element#forms)
  - [Input elementen en Labels van een formulier](https://css-tricks.com/html-inputs-and-labels-a-love-story/)

Breakdown CSS properties
 - [Uitleg van CSS Flexbox Layout op CSS Tricks](https://css-tricks.com/snippets/css/a-guide-to-flexbox/)
 - [Uitleg van CSS Grid Layout op CSS Tricks](https://css-tricks.com/snippets/css/complete-guide-grid/)
 
</details>




## Criteria
*Definitions of done*

_Focus sprint 2 - De focus in deze sprint ligt op het maken van een opdracht voor een opdrachtgever en het presenteren van het resultaat. Kennismaken met het vakgebied, communiceren en presenteren. Hoe kom je over bij je opdrachtgever. Durfen._

